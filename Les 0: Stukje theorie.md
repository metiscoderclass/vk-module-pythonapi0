# Introductie module

## API's
Als programmeur kom je vaak de afkorting API tegen. Waar wat is een API? API is een afkorting voor _Application Programming Interface_. Zie het maar als een verzameling functies die een ontwikkelaar heeft gemaakt zodat andere ontwikkelaars daar gebruik van kan maken. Geen zorgen, we gaan er iets dieper op in ..

## Wat is een interface?
De I van API staat voor interface. Interfaces kom je vaak tegen. Denk bijvoorbeeld aan een horloge. De interface van een horloge bestaat uit:
* de wijzerplaat en
* de draaikopjes.
Met deze knopjes kun je de horloge instellen op een makkelijke manier. Je hoeft de interne werking van de horloge niet te kunnen om je horloge te gebruiken.

Een ander voorbeeld: de afstandsbediening van je televisie. Ook hier heb je knopjes die het mogelijk maken om een televisie te bedienen zonder dat je kennis hoeft te hebben van de interne werking van een televisie.

Een (software) API is ook zoiets. Het is een verzameling functies die een programmeur heeft gemaakt zodat andere programmeurs daar makkelijk gebruik van kunnen maken. Denk maar aan de turtle library die jullie met Python-0 hebben gebruikt. Iemand heeft dat ooit gemaakt zodat jullie eenvoudig tekeningen op het scherm kunnen maken. Je kunt hele mooie tekeningen met eenvoudige commando's maken, zonder dat je de interne werking van de turtle library hoeft te kennen. Dit dankzij de turtle interface die functies zoals forward(), right(), goto() etc bevat.

## Web API's
Hopelijk heb je nu een goed beeld van wat een API is. De afgelopen jaren is een type API heel erg populair geworden: de Web API. Dit is een API die vanuit het _Web_ gebruikt kunnen worden. Zo kan iemand een API hebben gemaakt die hij ergens op een server op het internet zet. Weer een ander kan daar gebruik van maken in zijn eigen programma. Vaak zijn dit ook publieke, opeen API's en dat betekent dat iedereen van deze functies gebruik kunnen maken.

Steeds meer bedrijven en websites ontwikkelen publieke open API's. Hiermee kan iedere ontwikkelaar aan de slag om bijvoorbeeld een mashup te maken met Twitter-berichten op een bepaalde locatie in een Google Maps-webapplicatie door gebruik te maken van de open API-toegang die Twitter en Google tot hun diensten bieden. Niet alleen softwareleveranciers stellen een open API beschikbaar, ook contentleveranciers als de Britse krant The Guardian doen dat. Hierdoor kunnen ontwikkelaars aan de slag met de berichten, foto's en video's van de website zonder dat ze deze handmatig van de site hoeven te halen.
