# Eindopdracht-1

Met de eindopdracht moet je bewijzen dat je een Web API kunt gebruiken en met JSON kunt werken. 

Als eindopdracht maak je een programma waarmee je allerlei gegevens over films kan opvragen. Dit doe je door gebruik te maken van de OMDB API. Deze kun je [hier](http://www.omdbapi.com/) vinden. Je moet de volgende dingen kunnen met je programma:

* Een gebruiker mag een filmnaam opgeven. Als dat gebeurt dan moet je programma op een van de twee manieren reageren:
  1. Als er geen resultaten worden gevonden, dan moet je een error geven.
  2. Als er wel resultaten worden gevonden, dan geeft jouw programma de volgende gegevens terug:
     1. De beschrijving van een film
     2. De rating van de film
     3. De regisseur
     4. De talen waarin de film beschikbaar is
* Bedenk zelf een leuke toevoeging op basis van de mogelijkheden die de API biedt. 

**Stappenplan**:

* Vraag eerst een ApiKey aan
* Zoek uit wat de endpoint is waar je gebruik van moet maken
* Zoek ook uit welke parameters je moet toevoegen aan je querystring
* Bekijk en inspecteer de JSON die de Web Api teruggeeft
* Schrijf nu het programma die aan de bovenstaande eisen voldoet.

## Alternatieve opdracht?

Je mag ook zelf een voorstel doen voor een interessante API die je op het Internet hebt gevonden. Een leuke site waar je een hoop publieke API's kunt vinden is: 

* [https://any-api.com/](https://any-api.com/)
* [https://rapidapi.com/blog/most-popular-api/](https://rapidapi.com/blog/most-popular-api/)
* [https://public-apis.io/](https://public-apis.io/)

Als je zelf iets wilt bedenken moet het minstens net zo 'moeilijk' en 'omvangrijk' zijn als de opdracht die hierboven staat. Bespreek met je docent van te voren of dit ook echt het geval is.



